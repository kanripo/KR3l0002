# -*- mode: mandoku-view; -*-
#+TITLE: 世説新語
#+DATE: 2015-09-11 04:00:38.360825
#+PROPERTY: ID KR3l0002
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB03n0058-000世説新語-序.
<pb:KR3l0002_SBCK_000-1a>¶
刻世說新語序¶
　　　　　　　　　吳　郡　袁　褧　撰¶
嘗攷載記所述晉人話言簡約玄澹爾雅有韻世言¶
江左善淸談今閱新語信乎其言之也臨川撰爲此¶
書採掇綜叙明畼不繁孝標所注能收錄諸家小史¶
分釋其義詁訓之賞見於高似孫緯略余家藏宋本¶
是放翁校刋本謝湖躬耕之暇毛披心寄自謂可觀¶
爰付梓人傳之同好因嘆昔人論司馬氏之祚亡於¶
淸談斯言也無乃過甚矣乎竹林之儔希慕沂樂䔵¶
亭之集咏歌堯風陶荆州之勤敏謝東山之恬鎭解¶
<pb:KR3l0002_SBCK_000-1b>¶
莊易則輔嗣平叔擅其宗析𣑽言則道林法深領其¶
乗或詞冷而趣遠或事瑣而意奧風旨各殊人有興¶
託王茂弘祖士雅之流才通氣峻心翼王室又斑斑¶
載諸册簡是可非之者哉詩不云乎濟濟多士文王¶
以寧余以琅琊王之渡江諸賢弘賛之力爲多非强¶
說也夫諸晤言率遇藻裁遂爲終身品目故類以標¶
格相高玄虚成習一時雅尚有東京㕑俊之流風焉¶
然曠達拓落濫觴莫拯取譏世敎撫卷惜之此於諸¶
賢不無遺憾焉耳矣刻成序之嘉靖乙未歳立秋日¶
也¶
#+PROPERTY: JUAN 0
#+PROPERTY: FILE SB03n0058-000世説新語-目録.
<pb:KR3l0002_SBCK_000-2a>¶
世說新語目錄¶
　　上卷(上)¶
　　　德行　言語¶
　　上卷(下)¶
　　　政事　文學¶
　　中卷(上)¶
　　　方正　雅量¶
　　　識鑒¶
　　中卷(下)¶
　　　賞譽　品藻¶
<pb:KR3l0002_SBCK_000-2b>¶
　　　規箴　捷悟¶
　　　夙惠　豪爽¶
　　下卷(上)¶
　　　容止　自新¶
　　　企羡　傷逝¶
　　　棲逸　賢媛¶
　　　術解　巧藝¶
　　　寵禮　任誕¶
　　　簡傲¶
　　下卷(下)¶
<pb:KR3l0002_SBCK_000-3a>¶
　　　排調　輕詆¶
　　　假譎　黜免¶
　　　儉嗇　汰汐¶
　　　忿狷　䜛險¶
　　　尤悔　紕漏¶
　　　惑溺　仇隟¶
世說新語目錄¶
<pb:KR3l0002_SBCK_000-3b>¶
　　宋臨川王義慶采擷漢晉以來佳事佳話爲世¶
　　說新語極爲精絶而猶未爲奇也梁劉孝標注¶
　　此書引援詳確有不言之妙如引漢魏吳諸史¶
　　及子傳地理之書皆不必言只如晉氏一朝史¶
　　及晉諸公列傳譜錄文章凡一百六十六家皆¶
　　岀於正史之外紀載特詳聞見未接寔爲注書¶
　　之法(右見髙氏緯略)¶
